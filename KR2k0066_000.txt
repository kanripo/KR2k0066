# -*- mode: mandoku-view; -*-
#+TITLE: 河防一覽
#+DATE: 2015-08-24 22:43:47.756844
#+PROPERTY: ID KR2k0066
#+PROPERTY: BASEEDITION WYG    
#+PROPERTY: JUAN 提要
<pb:KR2k0066_WYG_000-1a>¶
欽定四庫全書　　　　　史部十一¶
　河防一覽　　　　　　　地理類四(河渠之屬/)¶
　　提要¶
　　　　(臣/)等謹案河防一覽十四卷明潘季馴撰季¶
　　　　馴字時良烏程人嘉靖庚戌進士官至總督¶
　　　　河道工部尚書兼右都御史事蹟具明史本¶
　　　　傳季馴在嘉靖萬厯間凡四奉治河之命任¶
　　　　事二十七年著有成績嘗于萬厯七年工成¶
<pb:KR2k0066_WYG_000-1b>¶
　　　　時彚集前後章奏及諸人贈言纂成一書名¶
　　　　塞斷大工録既而以其猶未賅備復加増削¶
　　　　輯為是編首勅諭圖説一卷次河議辨惑一¶
　　　　卷次河防險要一卷次修守事宜一卷次河¶
　　　　源河決考一卷次前人文章之闗係河務及¶
　　　　諸臣奏議凡八十餘篇分為九卷明代仰東¶
　　　　南轉漕以實京師又泗州祖陵逼近淮泗故¶
　　　　治水者必合漕運與陵寢而兼籌之中葉以¶
<pb:KR2k0066_WYG_000-2a>¶
　　　　後潰決時聞議者紛如聚訟季馴獨力主復¶
　　　　故道之説塞崔鎮隄歸仁而黄不北築髙家¶
　　　　堰黄浦八淺而淮不東創為減水順水壩遥¶
　　　　隄縷隄之制而蓄洩有所賴其大㫖謂通漕¶
　　　　于河則治河即以治漕㑹河于淮則治淮即¶
　　　　以治河合河淮而同入于海則治河淮即以¶
　　　　治海故生平規畫總以束水攻沙為第一義¶
　　　　考漢書載王莽時徵治河者大司馬史張戎¶
<pb:KR2k0066_WYG_000-2b>¶
　　　　已有水自刮除成空語是借水刷沙古人已¶
　　　　露其意特從未有見諸行事者季馴乃斟酌¶
　　　　相度神而明之遂永為河渠利賴之䇿後來¶
　　　　雖時有變通而言治河者終以是書為凖的¶
　　　　閻若璩潜邱劄記有與劉紫函書曰考萬厯¶
　　　　六年潘司空季馴河工告成其功近比陳瑄¶
　　　　逺比賈魯無可移易矣乃十四年河決范家¶
　　　　口又決天妃壩二十三年河淮決溢邳泗髙¶
<pb:KR2k0066_WYG_000-3a>¶
　　　　寳等處皆患水災天啟元年河決王公堤安¶
　　　　得云潘司空治後無水患六十年大抵司空¶
　　　　成規具在縱有天災縱有小通變治法不出¶
　　　　其範圍之外故曰河防一覽為平成之書云¶
　　　　云若璩居於山陽於河渠利病得之目睹斯¶
　　　　可謂平情之論矣乾隆四十五年七月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2k0066_WYG_000-3b>¶
　　　　　　　總　校　官　(臣/)　陸　費　墀¶
